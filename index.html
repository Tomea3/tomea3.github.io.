<!DOCTYPE html>
<html lang="cs">
    <head>
        <meta charset="utf-8"> <meta name="viewport" content="width=device-width,initial-scale=1.0">
        <meta name="description" content="Web pojednává o stavu vody v Brněnské přehradě v letech 2018 a 2019">
        <title>Jakost vody v Brněnské přehradě 2018/19</title>
        <link rel="stylesheet" type="text/css" href="./style.css" />
    </head>
    <body>
        <div id="tlacitko1"><form style="display: inline" action="http://www.pmo.cz/" method="get">
            <button><span title="pmo.cz"><img src="./obrazky/logo_povodi.gif" alt="Povodí Moravy logo"></span></button>
          </form></div>


        <h1>Jakost vody v Brněnské přehradě v letech 2018 a 2019</h1> 
        
        <div id="text1"><p>Brněnská přehrada (dříve pojmenovaná Kníničská přehrada podle zatopené obce Kníničky) se nachází na řece Svratce, přesněji na 56,19 km jejího toku, v blízkosti města Brna v Jihomoravském kraji. Jedná se o nádrž s krátkou dobou zadržení vody, přibližně 1 měsíc. Hlavními důvody k vybudování přehrady v těchto místech byly povodně, které pravidelně postihovaly obce podél řeky a regulace vodního toku, aby během suchého období, kdy se snížil průtok ve Svratce, bylo dostatek vody pro zásobování města Brna užitkovou vodou.</p></div>
        
        <div id="text2"><p>Správcem přehrady je Povodí Moravy, s. p. se sídlem v Brně. Číslo hydrologického pořadí je 4-15-01-147. Rozloha povodí činí 1 586,23 km<sup>2</sup> a plocha nádrže je 259 ha. Hladina zásobního prostoru se nachází ve výšce 229 m n. m. (výškový systém Baltský po vyrovnání) s výškou hráze 23,5 m. Celkový objem nádrže činí 17,702 mil. m<sup>3</sup> s průměrným dlouhodobým ročním průtokem 7,680 m<sup>3</sup>/s. Výkon elektrárny je 3,1 MW. Vodní nádrž spadá do katastrů Brno-Bystrc a Brno-Kníničky. Nádrž patří do kategorie s krátkou dobou zadržení, kdy trvá přibližně 1 měsíc, než se voda dostane od splavu u Tejkalova mlýna ve Veverské Bítýšce ke hrázi přehrady.</p></div>

        <img id="obr1" src="./obrazky/Mapa1v3.png" alt="Vymezení Brněnské přehrady">

        <p>Vodní květ se na hladině Brněnské nádrže objevuje již od jejího vzniku, ale až do 90. let 20. století se tomuto problému začala věnovat pozornost. V této době dominantní postavení převzala sinice <i>Microcystis aeruginosa</i>, která tvoří na hladině zelený povlak a likviduje jím biodiverzitu v nádrži. Proto se začalo uvažovat o přijetí protiopatřeních, která by udržela vodu čistou. V roce 2008 se přistoupilo k opatřením na vodní nádrži ve snaze zabránit opakujícímu se vodnímu květu, kdy byla přehrada upuštěna o 8 metrů. Na obnažené břehy se aplikovalo vápno, odbagrovala se vrstva sedimentů a postavily se provzdušňovací věže. Díky těmto a mnoha dalším opatřením se od roku 2009 až do roku 2017 vodní květ ve významném množství na nádrži neobjevil. Změna přišla v roce 2018, kdy bylo celé jaro srážkově podprůměrné a postupně klesal průtok ve Svratce. Nakonec se muselo přistoupit ke snížení odtoku z přehrady, což zapříčinilo, že doba zadržení vody, která je obvykle jeden měsíc, se natáhla až na 75 dní. Voda se za tu dobou stačila ohřát na vyšší teplotu, což pomohlo sinicím v rozmnožení. Druhým faktorem bylo opožděné vypouštění síranu železitého, který na přítoku Svratky do nádrže sráží fosfor. To začalo až na konci května, zatímco v předchozích letech se začalo již na konci dubna. V roce 2019 se situace neopakovala a voda v nádrži si udržela dobrou kvalitu.</p>
        
        <hr id="hr1">

<!--tohle bude něco jako menu/rozcestník. jednotlivé položky povedou na stránku s vysvětlením parametru a tabulkou/mapou stavu v letech 2018 a 2019, kde půjde přepínat mezi 2018 a 2019 a jednotlivými stanicemi/popřípadě vybírat stanici kliknutím na její polohu v mapě -->
        <h2>Parametry kvality vody</h2>
        <ul id="seznam1">
            <li>celkový fosfor</li>
            <li>nasycení kyslíkem [%]</li>
            <li>pH</li>   
            <li>teplota vody</li>
            <li>chlorofyl a</li>
            <li>sinice na hladině dle NDVI</li>
        </ul>
        
    </body>






</html>